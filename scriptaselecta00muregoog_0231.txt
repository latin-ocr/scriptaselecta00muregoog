216 PRAEFATIO V.

si sola, ut initio dixi, praemiorum exspectatione
praeclari viri ad virtutem et ad iuvandum genus
hominum adducerentur, multi sine dubio, cognitis
aliorum casibus, a proposito abducerentur.

Sed est profecto, Mocenice, est maior quaedam
ris, quae tibi ac tui similibus persuadeat virtutem
non modo detractis omnibus praemiis, verumetiam
propositis omnibus suppliciis esse expetendam, pul·
crum esse adiuvare cives suos, et omnes curas,
omnes cogitationes, omnes vigilias in reipublicae
salute defigere, nullum eius caussa periculum, nullam
dimicationem defugere3 cives beneficiis affecti si
quid praemiorum retulerint, non repudiandum: sin
parum grati parumque memores fuerint, quid nos
denique reipublicae, non quid alii nobis debeant,
cogitandum. Saepe enim ex te audivi, cum diceres,
gratulari te tibi, et magnam gratiam debere om·
nium rerum moderatori Deo, quod ea in republica
natus esses, in qua verendum non esset, non modo
ne quisquam ob virtutem in invidiam vocaretur,
sed ne vel minimis in rempublicam beneficiis sua
praemia denegarentur3 sed tamen si vixisses illis
temporibus, et optionem tibi Deus tulisset, Cice·
ronis fortunam ab urbe conservata exulantis for-
tunae Caesaris, in eadem oppressa dominantis an·
tepositurum fuisse. Ac plane ita est, ut dicam.
Gratuita prorsus, non mercenaria est virtus, neque
praemiorum mercedibus ad recte agendum excelso
homines ingenio, sed ipsa dignitate atque honestate
ducuntur3 aut si quando de aliquo praemio cogi·
tant, de gloria deque immortalitate nominis cogi·
tant, cuius splendore capti et incensi, omnia quae
aspera, molesta, difficilia perpessu, impatibilia cre·
duntur, vel non sentiunt vel despicatui ducunt
Neque vero M. Tullius, curn de coniuratis suppli-
cium sumeret, non iarn turn cogitatione praecipiebat
eas tempestates, quibus postea vexatus est, sed

 

