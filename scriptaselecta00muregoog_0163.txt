148 ORATIO XV.

hoc tempore gerendum foret, deliberavit. Ut igi·
tur medicus, qui multis aegrotis adsederit, multos
curaverit, multis arteriam exploraverit, venam se·
cuerit, medicamenta miscuerit, quid ex quoque
accidere soleat, notaverit, saepe ad medendum uti·
lior est eo, qui maiorem quidem rerum medicarum
scientim ex Hippocratis libris hauserit, sed illa
cognitione contentus nunquam hominis aegroti lo-
tium aspexerit: sic ad consultandum melior, qui
multa eiusdem generis singularia in historiis ad-
hibito iudicio notaverit, quam quiex philosopho-
rum scriptis communia quaedam vivendi praecepta
cognoverit Optandum quidem est, ut utrumque
adsit3 sed si alterutro carendum sit, malim expe-
rientem ct exercitatum hominem sine ulla universa
cognitione totius generis, quam erudite et subli-
miter de universo genere disputandi peritum, usus
et exercitationis expertem. Hunc in schola libentius
audias, illum utilius in consilium adhibeas.

Sed de utilitate historiae et dictasunt a me
alias multa et dicentum et cum quaecunque po· ,
tuero dixero, semper tamen multa supererunt.
Quanto autem populus Romanus ceteris gentibus
imperii magnitudine praestitit, tanto historia po·
puli Romani ceterarum gentium historiis antecellit.
Nullius populi obscuriora et tenuiora principia,
nullius admirabiliores progressus, nullius tanta
maiestas, tanta in prosperis rebus moderatio, in
adversis animi magnitudo, nusquam et virtutum
et vitiorum omnis generis aut plura exempla aut
illustriora. Quodsi nulla gens est usque eo imma-
nis ac barbara, quae non in rebus gestis Romano·
rum cognoscendis plurimum operae ac studii col·

locet: quid nos facere oportet, qui Romae vivimus,
qui e Romano caelo spiritum ducimus, qui post
tot acceptas clades, tot calamitates, tot strages a
bacchantibus barbaris, ut a petulantibus servis

 

 

