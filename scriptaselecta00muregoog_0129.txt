114 ORATIO XI.

sarem, Sallustium et, si forte, aliquot alios eidem
aetati suppares, tum ex poetis praeter Catullum,
Lucretium, Virgilium, tres aut quatuor alios, clamare
coeperunt ceteros omnes barbaros esse, nescisse
Latine loqui, neque satis dignos esse, in quibus
cognoscendis ullum studium poneretur. Inde ex-
titit enectum quoddam et famelicum et, ut ego
interdum vocare soleo, dilutum eloquentiae genus
hominum existimantium bene dicendi laudem in
eo positam esse, ut ne ullum vocabulum ponas,
quod non ex Cicerone sumpseris; quamvis fatue
atque insulse loquaris, sine ulla vi, sine ullo acu-
mine, sine ullo pondere sententiarum, dummodo
unum illud observes, ipsius te Ciceronis fratercu-
lum iore. Similis fatuitas eorum quoque, qui pot·
tarum laudem affectabant, animos occupavit Nam
cum sibi indices quosdam confecissent earum uo·
oum, quibus veteres aliquot poetae usi essent,
putarunt, se illis aequiparatum iri, dum sedulo ca·
verent, ne quam vocem versibus suis immiscerent,
quae non inillis, quos dixi, indicibus reperiretur.
Ergo hoc exemplo suo utrique docuerunt, ex om-
nibus Ciceronianis vocibus stultissimas orationes,
ex omnibus Virgilianis pessimos versus posse com·
poni. Neque dici potest, quam haec hominum
, somnia sibi placeant, quam se circumspiciant, quam
se impudenter iis, quos non intelligunt, anteponant.
Statium, ait eorum quidam, aut Silium Italicum
tu mihi aut Lucanum aut Senecam nominas? Ovi·
dium etiam, cui praeter unum Virgilium Latinorum
nemo par fuit, contemnere audent, seque ei ante-
ponere non verentur. Unus etiam, ceteroqui homo
eruditissimus, sed illo errore imbutus, Ovidii meta-
morphosin, divinum poema et omnibus ingenii,
omnibus eloquentiae luminibus omni ex parte col·

lucens, in eum sermonem, quo vulgo nunc utimur,
sibi convertendum curavit, ne, si eam Latine

 

