146 ORATIO XV.

non capiunt, inanibus se fabulis propter quandam
illarum cum historia similitudinem oblectant.

Sed supervacaneum est de voluptate, quae ex
historia percipitur, pluribus dicere, cum id de suo
quisque sensu iudicare facile possit. Utilitas autem
quanta cx historiae tractatione capiatur, quis non
videt? Mitto iam, quod ille apud Platonem Aegyp·
tius sacerdos Soloni dixisse fertur, semper pueros
esse, qui vetustatis cognitione careant: illius qui-
dem omnium humanarum rerum moderatricis, pru·
dentiae, unde maior vis quam ex historia colligi
potest? Non enim avium cantu aut volatu, non
inspiciendis pecudum fibris, non interpretandis
hariolorum cantibus futura praenoscuntur. Quis
cuiusque consilii aut incepti exitus esse soleat, qui
diligenter notaverit atque observaverit, is demum,
quid ex quo eventurum sit, optime ac certissime
providebit. Quamquam enim non certa quadam
et immutabili serie res humanae volvuntur, magna-
que earum varietas et inconstantia est, ut hoc
ipsum, quemadmodum dicebat Agatho*), verisi-
mile sit, multa praeter id, quod verisimile est,
evenire: plerumque tamen e similibus similia ex-
sistunt3 neque ulla certior regula est iudicandi,
quo quaeque res evasura sit, quam inspicere, quem
exitum similia in longinquitate temporis saepius ac
frequentius habuerint.

Quodsi aut temporis bominibus ad vivendum
concessi brevitas aut ipsa vitae ratio pateretur, ut
idem homo 'multa saecula integra mente integris·
que sensibus vixisset, multas provincias obiisset,
ad intimas principum virorum de gravissimis rebus
consultationes frequenter adhibitus esset, omnium
sententias audiisset, rationum, quibus quisque ni·
taretin, pondera ac momenta diligenter expendisset,

'‘) Aristot. Poet. 18.

 

