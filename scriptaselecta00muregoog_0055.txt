40 ORATIO IV.

honestis actionibus carpit: iis fruitur, iis mentem
pascit, iis se oblectat, eas solas caras ac iucundas
habet. Nam ut in beatorum insulis dicuntur esse
arbores quaedam adspectu iucundissimae, quarum
in ramis toto anni tempore cernere est alios fru-
ctus mites iamet ad maturitatem perductos, alios
maturescentes, alios pubentes adhuc et in primum
se florem induentes: sic in eorum, qui vere ac serio
philosophantur, animis toto vitae tempore aliae
actiones honestae ae laudabiles confectae iarn sunt
et absolutae, aliae in eo sunt ut absolvantur, aliae
inchoantur adhuc et informantur primisque, ut ita
dixerim, lineis designantur. Itaque aliarum recor·
datione ae conscientia, aliarum tractatione ao prae·
· sentia, aliarum meditatione et prospicientia sic af-
ficiuntur, nihil ut sibi praeterea iucundum aut
amabile existiment. Immensa etiam illa et inex-
plebilis accumulandarum opum aviditas, quam in·
certum est, copia an inopia magis incendat, radices
agere in animo philosophiae praeceptis consito et
exculto non potest. Quid ita? Nimirum quia haec
id vel praecipue in suorum animis inserit, naturales
opes et terminatas esse et facile parabiles3 eas qui
adeptus sit, nihil ei amplius appetendum3 non
qui plurimum habeat, sed qui minimum desi·
deret, ditissimum esse3 nihil magni faciendum,
quod aeque pessimus atque optimus quisque con-
sequi possit.

Neque tamen eorum consilium probat, qui aut
aurum in mare abiecisse, aut possessiones suas
incultas ae desertas reliquisse memorantur*): haec
enirn aut ignavorum hominurn videntur, aut pecu-
nia uti nescientium3 quorum utrumque in vitio,
nonin laude ponendum est. Ac fuere quidem ii,
de quibus illa narrantur, philosophi, sed rudior

*) Illud de Aristippo, hoedo Democrito narratur. ll

 

