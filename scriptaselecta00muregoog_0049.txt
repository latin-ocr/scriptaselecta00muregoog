34 ORATIO III.

utraque excidat, periculum esse. Qui cum hacc dicunt,

si de sui tantum ingenii imbecillitate loquerentur,
ferendi esseut: nunc, cum ex se ipsis alios metian-
tur, et, quod se praestare posse diffidunt, id uni·
verse ac generatim fieri nou posse pronuncient, in
eo quam vehementer errent, admonendi videntur.
Usque eone rerum veterum et eius ipsius, quam
profitemini, philosophiae imperiti estis, ut summam
in philosophis veteribus exstitisse dicendi vim ac
copiam nesciatis? Ecquis unquam Platonem aut
philosophiae scientia aut dicendi facultate supera-
vit? de quo Cicero, bonus inprimis aestimator*)
eloquentiae, ita magnifice sentiebat, Iovem ut ipsum,
si graece loqui vellet, non alio quam Platonis ser·
moue usurum esse diceret Quid Aristoteles? non
et ipse dicendi praecepta unus omniumoptime tra-
didit, et ea dicendi eopia fuit, ut eum idem Cicero
auro fluentem fluvium nominarit? non Xenophontis,
summi philosophi, ore Musas quasi locutas ferunt?
non Theophrastus eloquendi divinitate nomen in·
venit? non posterioribus saeculis eam in Carneade
vim fuisse proditum est, nullam ut unquam rem
confirmandam susceperit, quam non probaverit, nul·
lam impugnandam, quem non everterit? Sed quid
vetera et externa exempla conquirimus, cum recen·
tium et domesticorum copia suppetat? Haec civitas
quam multos et olim protulit et quotidie profert,
qui ut nemini, quin utraque laude praestiterint, ita
omnibus, utra potius praestiterint, ambiguum relin-
uunt?
q Quorum vos adolescentes, per Deum immortalem,
exemplum imitamini, neque committite, ut Veneta

*) Rectius existimator scripsisset. Sed nondum Grono-
vius ad Liv. XXXIV. 2. et ad Gell. I. 3. horum verborum
discrimen constituerat. Existimetur est iudex: aestimator,
qui pretium constituit, res inter se componit, ut, quid
praeferendum, quid posthabendum sit, intelligat. Ruhulr.

 

