214 PRAEFATIO V.

Primae autem in hac cogitatione occurrunt illae
omnium laudandarum artium ipsiusque adeo huma·
nitatis parentes Athenae, quam optimis studiis de
ditem, refertam assidue atque, ut ita dixerim, fetam
eruditissimis hominibus civitatem cui unquam in-
signiter adiuvare impune' licuit? Non illa Mil-
tiadem, Cimonem, Themistoclem, Aristidem, Aeschi-
nem, Demosthenem, quorum omnium summis erat
usa beneficiis, in exilium pepulit? Non illud pro·
bitatis, modestiae, integritatis, sapientiae specimen,
Socratem veneno necavit, et constituto adversus
impios ac prave de rebus divinis sentientes
supplicio eum potissime affecit, qui unus ex omni·
bus ad veram Dei cognitionem proxime accesserat?
Sed Romana respublica quanto ceteras omnes mag·
nitudine virium atque imperii amplitudine superavit,
tanto maiorem nobis atque ampliorem huius generis
exemplorum copiam subministrat Cuius in histo·
· riam quisquis ingreditur, is inipso quasi vestibulo
illum ipsum urbis parentem Romulum senatorum
manibus crudelissime discerptum ac dilaniatum videt
Quodsi, tam horrendi facinoris immani atrocitate
spectata, intro tamen ire perrexerit, non longe
progressus obvium habebit Collatinum, ob inanem
popularis aurae suspicionem in exilium proficiscen·
>tem ea ex urbe, quam ipse magna ex parte domi-
natu regio liberarat. Atque ut Coriolanum tacitus
praeteream, Marcum certe Camillum, haud facile
dixerim, militarine virtute, an fide iustitiaque
maiorem, et mirabitur et miserabitur eadem cala
mitate perculsum. Scipionem vero illum, de quo
vere scripserat Ennius, nullam ei statuam, nullam

columnam a populo Romano erigi posse, quae
magnitudini rerum ab ipso gestarum responderet,
quis est, qui, cum intellexerit eo post tot tamque
insignes victorias redactum, ut exsilium sibi suapte
sponte consciverit, non debilitetur ac concidat animo

 

