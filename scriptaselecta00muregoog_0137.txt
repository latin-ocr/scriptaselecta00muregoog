122 ORATIO XIL

liberis patres ultro adiuvant praeproperam et in-
consultam filiorum cupiditatem quasi verentes, ne
quando penuria sit in civitate hominum, qui aut
lites aut morbos serant et aut aegrotos remediis
aut formulis ac cantionibus patrimonia iugulent.
Oppugnantur interea litterae a non unius generis
hostibus: quorum alii aperto Marte eas insectantur,
alii cuniculis, cum aliud agere se simulent, earum
extinctionem ac disperditionem moliuntur. Sed
omittam haec, quae nullius oratione satis dolenter
deplorari queunt, referamque me ad propositum,
a quo me rei ad vos, adolescentes, maxime perti·
nentis recordatio longius fortasse, quam par erat,
abduxit.

interpretatus sum, ut dixi, iampridem libros
Ethicorum, nunc autem libros Politicorum, qui cum
illis continuati ac connexi sunt, quantum vires
meae ferent, illustrare, vobisque ad eos intelligen-
dos quasi facem praeferre decrevi. In eis summus
philosophus ecquidem, quae ad rationem rei do-
mesticae pertinent, modice delibavit, quae autem
ad rempublicam, uberrime ac copiosissime persecu·
tus est. Summam totius operis breviter, ut soleo,
exponere in animo erat. Sed ut diei tempus est,
si vos diutius detinere perrexero, obstrepetis. In
crastinum igitur differam, iamque finem dicendi
faciam, si prius quaedam, quae praetermittere non
possum, quanta maxima potero brevitate perstrin-
xero. Deum hominesque testor, auditores, me omnia
scdulo facere, neque labori ac vigiliis parcere, neque
interdum ipsius valetudinis rationem habere, ut
vestris utilitatibus serviam. Voculae hominum aut
malevolorum aut quid dicant non satis intelligen-
tium, qui meam docendi rationem calumniantur,
vellentque me tempus consumere in quibusdam
puerilibus ineptiis, quibus trivialium ludimagistro-
rum scholae assidue personant, facile contenmo.

 

