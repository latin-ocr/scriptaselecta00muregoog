120 ORATIO XII.

tripertita vis est. Alia enim eius praecepta docet,
quomodo quis vitam suam privatim instituere de·
beat, alia ad rationem administrandae rei famili-

aris pertinet, alia ad regendas ac temperandas ci·
vitates Haec autem ad unum eundemque finem
omnia diriguntur, id est, ad felicitatem. Sed inter·
dum agitur de felicitate unius hominis, interdum
quomodo id ipsum bonum toti familiae comparetur,
interdum quomodo civitati. Semper autem partes
referuntur ad totum, neque aliam ob caussam bene
esse huic aut illi parti cupimus, quam ut bene sit
etiam toti. Totum enim parte aliqua carere potest:
at toto sublato una interire partes omnes necesse
est. En quo fit, ut singulorum felicitas referatur
ad felicitatem totius familiae, familiarum ad felici·
tatem totius civitatis. Quam enim rationem habet
unus ex familia ad familiam, eandem habet fami·
lia ad civitatem. Quanto igitur universae civitatis
bonum unius aut civis aut familiae bono superius
est, tanto politice, — ita enim eam Gracco quidem,
sed quod iam pridem ius togae impetravit, voca·
bulo nominant, - ceteris prudentiae partibus an·
tecellit.

Ac libros quidem Ethicorum Aristotelis ad Ni·
camachum, quibus ea, quae ad singulos pertinent,
eruditissime et copiosissime explicata continentur,
interpretari coepi hac ipsa in schola quatuordecim
abhinc annis3 iuvatque me memoria repetere tem-
pus illud, cum tanti ad me concursus fierent,
quanti multis annis antea ad neminem facti erant;
cum tanta quotidie multitudo conflueret, ut eam
locus ipse vix caperet: eaque non adolescentium
modo discendi cupidorum, - quorum nonnulli
multo facti meliores magistro, quae tunc ex me
discebant, ipsi hodie alios docent, nonnulli etiam
ad magnas reipublicae partes admoti, quae tunc
audiebant, ea nunc re ac factis exsequuntur, —

 

