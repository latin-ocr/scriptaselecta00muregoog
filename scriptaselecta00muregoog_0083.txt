68 ,ΟΒΑᾘΟ vu.

rimo quartum iam annum, magna auditorum fre
quentia, magna animi contentione versantem, vestra,
Cardinales amplissimi, in modio cursu insistere,
aliudque· munus suscipere coegit auctoritas. Nam,
cum homo eruditissimus*), qui tradendis eloquen-
tiae praeceptis in hac urbe consenuerat, et adflicta
valetudine et ipsa iam aetate otium ac quietem
postulante, missionem a vobis honestissimam impe
trasset, nec ei facile successor idoneus reperiri
posse videretur: mihi potissimum mandandam esse
ab eo derelictam proviciam censuistis. Parebo li·
bens, ut debeo, auctoritati vestrae neque mihi
quidquam unquam a vobis imponetur aut laboris
aut oneris, quod non ego prompto atque alacri animo
subeam, quaeque mibi a vobis imperata erunt,
nunquam aut aspernabor ut nimis humilia, aut
ut nimis ardua extimescam. Vestrum est decer·
nere ac statuere, quam a quoque nostrum huius
quasi reipublicae litterariae partem administrari
ac procurari velitis, nostrum parere et mandata
vestra subsequi, neque unquam ita nobis plaeere
aut tantum nobis tribuere, ut de vestro iudicio
iudicemus.

Equidem quod ad me attinet, neque ullam ar·
tem, quae quidem hominis ingenui studio digna
sit, sordidam et abiectam esse duco, et hanc, ad
quam tradendam nunc vocor, semper nobilissimam
existimavi, et, si aliter sentirem, fortassis tamen
non vererer imitari Laconem illum, qui in convivio,
extremo loco iussus accumbere, convivatoris inge.
nium ac iudicium commendavit, qui rationem ex-
cogitasset, qua illi quoque loco dignitatem compa-
raret. Non enim tanturn, ut vulgo dicitur, magi-
stratus virum ostendit et in, luce hominum collocat,
sed etiam saepe magistratum is, qui eum gerit,

³¹³) Caesarius.

 

